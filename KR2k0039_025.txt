# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:33.754155
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷四 列表
<pb:KR2k0039_WYG_025-1a>¶
欽定四庫全書¶
欽定皇輿西域圖志卷四¶
　列表¶
　　(臣/)等謹按史必有表所以詳世系紀沿革也自五¶
　　代史職方考其疆域分併之跡具列如譜後世作¶
　　地志者亦開有列表類以時代為經以古今郡國¶
　　為緯縱横求之較然可睹若西域之於中土通絶¶
　　不常且有從古未被聲教者史家紀載荒略率傳¶
<pb:KR2k0039_WYG_025-1b>¶
　　而不譜故自兩漢以來二十餘年之沿革即博雅¶
　　之士徴信無由矧在耳傭目僦者哉班志紀三十¶
　　六國某國某治距長安幾千幾百里宜可寸寸而¶
　　度不失絫黍而驛使取道紆廽譯言茫昧歴代足¶
　　跡未至承譌襲舛一經覈實鑿枘紛如下此又無¶
　　論已洪惟我¶
皇上戡定西域建設府州縣自昔曶爽闇昧之區分疆¶
　　畫界幾與内地形勢相埒因得詳其端委用¶
<pb:KR2k0039_WYG_025-2a>¶
皇朝一統志十九省之例表之若兩漢而下都䕶所¶
　　治校尉所居為詳悉分注李唐遥置都督諸州府¶
　　雖名號空存不歸版籍亦與附登用資攷証且以¶
　　見我¶
朝之中外一軌悉入幅&KR0695;之内實為曠古所未有也其¶
　　自嘉峪關至玉門縣界西漢屬酒泉郡禄福縣地¶
　　東漢三國因之晉改福禄縣周隋因之唐改酒泉¶
　　縣宋屬肅州元屬肅州路明屬肅州衞入¶
<pb:KR2k0039_WYG_025-2b>¶
皇朝并入甘州府改屬肅州髙臺縣久𨽻内省不復綴¶
　　述云志列表第三¶
