# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:34.559637
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷三十四 貢賦
<pb:KR2k0039_WYG_063-1a>¶
欽定四庫全書¶
欽定皇輿西域圖志卷三十四¶
　貢賦¶
　　(臣/)等謹按禹貢一書首載中邦成賦而九牧貢金¶
　　鑄鼎島夷皮卉兼納至於西戎即叙則既賦其璆¶
　　琳熊羆之屬復以織皮為貢初非長駕逺馭好勤¶
　　逺物之謂蓋將以聨中外之勢通遐邇之情示王¶
　　者一統無外意至深逺也迨武王通道西旅貢&KR0729;¶
<pb:KR2k0039_WYG_063-1b>¶
　　作書必以四夷咸賓歸美於明王慎徳周公相成¶
　　王定九畿之貢在三千里外者謂之要服貢其貨¶
　　物在九州外者謂之蕃國各以所貴寶為摯地則¶
　　領於大司馬貢則輸於大行人而又有懷方氏掌¶
　　來逺方之民致方貢逺物而送逆之其制益詳而¶
　　厥田厥賦要不得與三壤之則同論若漢武初通¶
　　西域偶得天馬作歌告廟論史者往往侈泰貽譏¶
　　其後歴代史牒所書備列外蕃貢獻然其來也無¶
<pb:KR2k0039_WYG_063-2a>¶
　　常期其使也無常員其物也無常品義取羈縻弗¶
　　絶而已未聞行井牧之法爾宅爾田以疆理戎索¶
　　豈非力不足以制之徳不足以容之乎¶
　國家昄章之厚逺越隆古頃者準夷内訌回酋濟惡¶
　　我¶
皇上推取亂侮亡之義天罰龔行罪人斯得俘其酋帥¶
　　拔彼名城洎乎徂維求定弓矢載櫜即環籲元戎¶
　　輸租請吏惟恐尺土不隸職方一夫不登齒版一¶
<pb:KR2k0039_WYG_063-2b>¶
　　絲一粟不入内府即自外於¶
生成覆載者¶
聖天子猶重軫瘡痍蘇其困憊酌盈劑虚取足供軍屯¶
　　之費而止視向者役屬厄魯特時悉索敝賦不啻¶
　　挈陷穽而登袵席矣屬八紘於扃闥撫異類如赤¶
　　子周官九畿之制實未足以賅之又何有於漢唐¶
　　以下哉爰舉新疆貢賦諸額著於篇西域舊俗强¶
　　弱相役歴代以來征輸久為成例採摭往籍用資¶
<pb:KR2k0039_WYG_063-3a>¶
　　旁攬因彚列焉志貢賦第十一¶
