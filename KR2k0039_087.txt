# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:35.136503
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷四十七 雜録
<pb:KR2k0039_WYG_087-1a>¶
欽定四庫全書¶
欽定皇輿西域圖志卷四十七¶
　雜録¶
　　(臣/)等謹按歴代正史分門編纂外或綴以自序或¶
　　附以語觧至雜録之目則間見於後世郡國志乗¶
　　大都錯舉遺聞軼事無可附麗者别成卷帙用𨽻¶
　　全書之末所以廣蒐羅便省覽也兹編西域圖志¶
　　凡天文纒度之逺山川疆域之廣暨入版圖後建¶
<pb:KR2k0039_WYG_087-1b>¶
　　官行政良法鴻規旁及土風物産以至來王奉朔¶
　　之區固已次第就裁偹登鉛槧因復近稽凖部源¶
　　流當我¶
　朝底定更始之餘四衛拉特雖舊聞零落而受氏傳¶
　　國之大凡世系宗支之分派猶有可考回部於兩¶
　　和卓木伏辜後諸城望風輸欵溯自青吉斯汗以¶
　　下暨派噶木巴爾諸族屬尤堪詳詢縷指至兩部¶
　　字書母子孳生㸃畫配合為法逈殊標例發凡總¶
<pb:KR2k0039_WYG_087-2a>¶
　　不外十五字頭二十九字頭之推衍若簡牘之用¶
　　原於唇齒凖噶爾為䝉古苖裔本不待舌人臚句¶
　　而通而回部語言畧分三種一譯再譯皆得近𨽻¶
　　典屬仰惟¶
大聖人昭同文之郅治會絶域之方言每於¶
勤政幾餘隨時諮詢且復為辨其異同訂其訛舛洵乎¶
知臨之無外已餘凡剰事零文為專門所不載或互見¶
　　而未詳者咸勤搜討條系卷内徃代史傳所垂事¶
<pb:KR2k0039_WYG_087-2b>¶
　　屬創聞亦堪資該洽之助並為酌存一二若荒誕¶
　　傅會詞不雅馴則概置弗録仍别為五類曰世系¶
　　曰字書曰語言曰故事曰附記庶於旁搜博採中¶
　　寓雜而不越之義云志雜録第二十¶
