# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:34.494286
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷三十六 學校
<pb:KR2k0039_WYG_060-1a>¶
欽定四庫全書¶
欽定皇輿西域圖志卷三十六¶
　學校¶
　　(臣/)等謹按西域風土剛勁性桀黠樂戰闘囿於習¶
　　尚教化不先又其地與中土隔絶流移僑寄所不¶
　　及詩書羽籥之盛𣺌乎未有聞焉粤稽兩漢鄭吉¶
　　班超之倫都䕶經年惟督率要約是務一二屯田¶
　　郵政外修明化導事弗暇為若有唐貞觀開元間¶
<pb:KR2k0039_WYG_060-1b>¶
　　分裂四鎮廣置羈縻州府大都虚立名&KR0197;風教雖¶
　　通地實未歸版籍間或希風慕義時遣子弟入侍¶
　　入學而上國之衣冠禮樂卒無由移置絶徼以大¶
　　耀於光明此學校之制宜為紀外域者所罕詳也¶
　　我¶
聖朝化洽西濛宏開疆索農耕其野商出其途招徠生¶
　　息民多秀良巴爾庫勒烏魯木齊諸境喁喁向風¶
　　或附進額於安西三縣或開義熟於迪化寕邉二¶
<pb:KR2k0039_WYG_060-2a>¶
　　㕔固已人思振奮矣爰於建置州郡之始興學育¶
　　才以彰¶
　盛治璘㻞炳蔚千古一時於焉仰数仞之¶
　宫牆秩兩丁之彛典溢生徒於膠序儲選造於閭閻¶
　　居斯土者咸雍容焉束帶結髪以佇為¶
　國華有殊榮也已抑又思凖回舊俗其記載文字竹¶
　　木筆旁行之素與内地不侔而英敏秀出之姿天¶
　　禀未嘗或絀且回民之舊居中土者薰習變化徃¶
<pb:KR2k0039_WYG_060-2b>¶
　　徃逰鄉校登賢書亦所在多有兹際武功告成文¶
　　教遐被之餘於商民流寓子弟有造者栽培樂育¶
　　以為之倡將俾傾心内靣之侣耳目濡染嵗月漸¶
　　摩潜移黙率鼓鐘於倫之比且遍西域而同歸也¶
　　豈不休哉志學校第十三¶
