# -*- mode: mandoku-view; -*-
#+TITLE: 欽定皇輿西域圖志
#+DATE: 2015-08-24 22:40:34.760742
#+PROPERTY: ID KR2k0039
#+PROPERTY: BASEEDITION WYG    
#+PROPERTY: JUAN 卷二十四 水
<pb:KR2k0039_WYG_071-1a>¶
欽定四庫全書¶
欽定皇輿西域圖志卷二十四¶
　水¶
　　(臣/)等謹按大地之勢西北髙而東南下東南號稱澤¶
　　國若䝉汜荒墟斥漠千里宜不足于水者以今審¶
　　論殊不謂然盖内地之水東流就下而西域之水¶
　　則東西並流者也内地之水隄防宣洩兼賴人功¶
　　而西域之水則髙下浮沈専憑地勢者也内地之¶
<pb:KR2k0039_WYG_071-1b>¶
　　水深淺有定而西域之水則時因氷雪消融成渠¶
　　冬夏盈虧者也内地之水土地堅靭伏流鮮少而¶
　　西域之水則滲入沙磧或伏或現發之無常時出¶
　　之無常候者也是故語其大則洪濤駭浪周圍數¶
　　百里經流數千里而漭瀁滺湙之勢成語其細則¶
　　纖波斷流縷分數十道泛溢數十區而瀠洄泮渙¶
　　之形著是不惟資以利用抑且劃為地險襟帶絶¶
　　徼古而然矣我¶
<pb:KR2k0039_WYG_071-2a>¶
聖朝徳威逺被蒲海風清爰據星軺所經尋波别𣲖知¶
　　昔人所謂蔥嶺以東水皆東流蔥嶺以西水皆西流¶
　　者大率縁山而發就下而趨瀉為長河瀦為巨浸¶
　　而審其經絡要皆各有所歸耳竊惟漢桑欽作水¶
　　經承二百四十四家之紀載其書汗漫未易殫詳¶
　　然其首著黄河出䓤嶺于闐分南北河經疏勒莎¶
　　車諸國而東者証以今時形勢則較然符合為之¶
　　疏通貫注備悉指歸復叅以他書之説庶幾經緯¶
<pb:KR2k0039_WYG_071-2b>¶
　　非誣而源流可証由是判張騫不根之論擴都實¶
　　拘&KR0469;之詞紀之以藪浸而國辨居行疏之以渠塘¶
　　而人兼耕牧即我¶
　國家清晏之隆所以暨訖於無外者不由兹可見哉¶
　　志水第七¶
